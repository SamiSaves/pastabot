Käytiin vaimon ja lasten kanssa R-kioskilla kahvilla ja hakemassa vähän naposteltavia ja täytyy kyllä sanoa, että oli aivan upea kokemus :)
Iloiseksi yllätykseksi huomasimme, että kahvipassi olikin jo täyttynyt ja saimme kuin saimmekin täysin ilmaiset kahvit :) iloisesti tervehtinyt ja hymyilevä kassatyttö ojensi vielä uuden passin ja antoi leiman jo siitä ilmaisesta kahvista, vaikka emme olleet maksaneet mitään.
Kun menimme etsimään jotain pientä suuhunpantavaa, huomasimme ne Ameriikan hodarit tiskin takana. Olimme toki näistä jo aikaisemmin kuulleet, mutta yleensä kun tuollaiset herkut ovat kovin kalliita niin emme ole viitsineet sellaisia liiemmin ostella. Mutta hintaa tuolle hodarille tulikin vain 2 euroa ja kyllä muuten lähti nälkä niin minulta, vaimolta kuin lapsilta! Nakki oli erittäin tuhdin oloinen ja sen sai halutessaan pekonilla vuorattuna. Myöskään mausteissa ei kitsasteltu, sillä niitä sai itse laittaa hodarin väliin niin paljon kuin vain halusi.
5/5 kokemus kerta kaikkiaan. Suosittelen kaikille nyymeille jos kahvi- tai hodarihammasta kolottaa :) Toki R-kioskilla on muutenkin usein 5/5 tarjouksia erinäisissä elintarvikkeissa joita ei muista kaupoista tunnu löytyvän. Ja satutko tarvitsemaan uutta prepaid-liittymää tai lahjakorttia vaikkapa kummilapselle esimerkiksi Spotifyyn? Ärrä hoitaa senkin. Nopeasti ja hyvällä asiakaspalvelulla :)
